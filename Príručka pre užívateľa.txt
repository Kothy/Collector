Príručka pre používateľa:

Menu ponúka 3 možnosti:
1. Riešenia sady úloh
2. Vytvorenie mapy
3. Vytvorenie sady úloh

Vytvorenie mapy:
Pre vytvorenie mapy je potrebné:
- zadať jedinečný názov mapy
- vybrať obrázok a zvoliť meno postavičky, ktorú bude hráč ovládať
- určiť, či sa má pri pohybe obrázok otáčať v smere pohybu, a ak áno,
určiť, aká je orientácia nahrávaného obrázku
- zvoliť farbu vykresľovanej trajektórie, po ktorej prejde postavička
- zvoliť farbu mriežky, ktorá vyznačuje políčka mapy
- vybrať obrázok pozadia mapy
- vybrať predmety na zbieranie v mape (1-4)
- vybrať prekážky na mape (0-3)

Vytvorenie sady úloh:
Pre vytvorenie sady úloh je potrebné:
- zadať jedinečný názov sady
- zvoliť priečinok s mapou z ponuky (zobrazí sa náhľad mapy a jej predmetov na zbieranie)
- nastaviť režimy stráženia prekážok mapy (nastavenia nemožno meniť po pridaní úloh)
- pridať aspoň jednu úlohu
- vybrať spôsob prechodu medzi úlohami
Poznámka:
- úlohy je možné vymieňať, mazať, posúvať vyššie/nižšie v zozname (v tomto poradí sa budú riešiť)

Vytváranie úlohy:
Pre vytvorenie úlohy je potrebné:
- zadať názov úlohy
- zvoliť počet riadkov a stĺpcov mapy (vykreslí mriežku) - zmena počtov "vyčistí" mapu
- zvoliť režim riešenia úlohy (priamy/plánovací/oba - používateľ si môže medzi nimi prepínať)
- zvoliť typ úlohy (voľná - bez zadania / počty - obmedzenie na počty zbieraných predmetov / cesta - daná postupnosť predmetov)
- ak nie je typ úlohy voľný, treba vytvoriť zadanie, ktoré vyžaduje zozbierať aspoň 1 predmet a je možné zvoliť maximálny povolený
počet krokov (celkové maximum je 16)
- umiestniť do mapy postavičku (povinne) a iné objekty (objekty sa z mapy mažú pravým tlačidlom myšky)
Poznámka:
- pri ukladaní úlohy sa robí kontrola riešiteľnosti, keďže však môže postavička navštíviť viac-krát to isté políčko, niekedy
je kontrola príliš zdĺhavá - vtedy skončí a užívateľ má uviesť, či je úloha riešiteľná

Riešenie úloh:
- na začiatku je potrebné vybrať jednu z ponúknutých sád úloh, čo načíta prvú úlohu sady
- postavička sa dá ovládať klikaním na tlačidlá v pravom dolnom rohu alebo šípkami na klávesnici
- v ovládacom paneli v pravom dolnom rohu sa nachádza aj backspace (krok späť) a metlička (inteligentné mazanie)
- pri pohybe postavičky sa vyhodnocujú jej pohyby a prehrávajú zvuky
- ak je pohyb OK, vykonávaná šípka zozelenie, ak postavička narazí, vykonávaná šípka na ceste sčervenie a objaví sa pod ňou
prekážka, ktorá bráni v pohybe a ďalšie šípky vyblednú (nevykonali sa)
Funkcie metličky:
- ak je vyznačený krok na ceste, zmaže tento krok
- ak nie je nič vyznačené, ale na ceste je červená šípka, zmaže túto šípku a všetky po nej (chybná časť cesty)
- inak zmaže celú cestu
Poznámka:
- ak je prechod na ďalšiu úlohu podmienený, tlačidlo prechodu na ďalšiu úlohu sa zobrazí až po úspešnom vyriešení úlohy
(v prípade, že je úloha neriešiteľná, tak je toto tlačidlo vždy zobrazené bez ohľadu na nastavenie prechodu)